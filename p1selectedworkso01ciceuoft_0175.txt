AD HERENNIUM LIB. IV. 2. r ιιι

pla, quae a probatissimis oratoribus, aut poetis
sumta sint. Si se omnibus anteponunt, intolera-
bili arrogantia sunt: si quos sibi praeponunt, et
eorum exempla suis exemplis non putant praestare,
non possunt dicere, quare sibi illos anteponant.
Quid igitur ipsa auctoritas antiquorum ‘3 Non quum
res probabiliores, tum hominum studia ad imi-
tandum alacriora reddit? Immo erigit omnium
cupiditates, et acuit industriam, quum spes inie-
cta est ‚- posse imitando, Gracchi, aut Crassi con-
sequi facultatem. Postremo hoc ipsum' est sum-
mum artificium,- res varias et dispares in tot poe·
matibus et orationibus sparsas, et vage disiectas,
ita diligenter eligere, ut unumquodque genus
exemplorum sub singulos artis locos subiicere possis.
Hoc si industria solum fieri posset, tamen esse-
mus laudandi, quum talem laborem non fugisse-
mus: nunc sine summo artificio non potest fieri.
Quis est enim, qui nisi summe teneat artem, pos-
sit ea, quae iubeat ars,- de tanta, et tam diffusa
scriptura notare, et separare? Ceteri, quum le·
gunt orationes bona-s aut poemata, probant ora-
tores, et poetas, neque intelligunt, qua re com·
moti probent: quod scire non possunt, ubi sit,
nec quid sit, nec quo modo factum sit id, quod
eos maxime delectet. At is, qui et haec omnia
intelligit, et idonea maxime eligit, et omnia in
arte scribenda redigit in singulas rationes praece-
ptionis, necesse est eius rei summus artifex sit.

