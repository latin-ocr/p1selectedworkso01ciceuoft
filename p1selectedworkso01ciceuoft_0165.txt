AD HERENNIUM LIB. 111. 21. πρ. 101

plus in doctrina atque arte praesidii sit. Quod
docere non gravaremur, ni metueremus, ne, quum
ab instituto nostro recessissemuS, minus commode
servaretur haec dilucida brevitas praeceptionis.

22. Nunc, quoniam solet accidere, ut imagines
partim firmae et ad monendum idoneae sint, par·
¹tim imbecilles et infirmae, quae vix memoriam pos-
sint excitare: qua de causa utrumque fiat, con-
siderandum est3 ut, cognita causa, quas vitemus,
,et quas sequamur imagines , scire possimus. Docet ·
igitur nos ipsa natura, (fuid oporteat fieri. Nam
si quas res in vita videmus parvas, usitatas, quo-
tidianaS‚ eas meminisse uon solemus; propterea
quod nulla nisi nova, aut admirabili re commove-
tur animus. At si quid videmus, aut audimus
egregie turpe, aut honestum, inusitatum, magnum,
incredibile, ridiculum , id diu meminisse consuevi-
mus. Itemque quas res ante ora videmus, aut
quod recens audivimuS, obliviscimur plerumque3
quae acciderunt in pueritia, meminimus optime
-saepe; nec hoc alia de causa potest accidere, nisi
quod usitatae res facile e memoria elabuntur, in-
signes et novae manent diutius, Solis exortuS,
cursuS, occasus nemo admiratur, propterea quod
quotidie fiunt3 at eclipses solis mirantur, quia
raro accidunt, et solis eclipses magis mirantur,
quam lunae, quoniam hae crebriores sunt. Docet
ergo se natura, vulgari et usitata re non· exsusci-
tari3 novitate et insigni quodam negotio commoveri. ’

